 

qua, cum plures exprobrent Salustio, uberius exponendum est.
Mommsen enim (H. R 111.⁴ 183) id quod supra memoravimus, Salustii

Catilinae coniuratione librum Caesaris quasi apologiam esse dicit, qua poju- s
lares partes commendet Caesaremque nota inusta purget, simul C. Antonium, ’ j}
M. Antoni triumviri avum excuset, bellum Iugurthinum autem Mari quasi lau- ·
dationem funebrem esse. Partium igitur studio ductus esse ei videtur Salustius
neque eo infringi immo vero confirmari sententiam, quod id consilium stu-

diumque Salustius nusquam prodat neque verbo significet. Atqui Salustius,
cum sibi animum a partibus liberum esse neque se diversam
partem in civilibus armis movisse a vero (hist. fr. 1, 6) diceret, aut aperte
mentitus est, aut gravius in eum consuluit Mommsen. Atque in Catilinae con-
iuratione enarranda qua sit Salustius fide et auctoritate uberrime exposuit Ger-
laem), nuper optime exposuit atque meo quidem iudicio litem composuit Dietech2),
qui haec fere statuit, Salustium non solum sceleris atque periculi novitate
(Cat. 4, 4), sed etiam iis, quae Caesaris caedem secutae sunt, criminationibus ⁸)
adductum esse, ut de Catilinae coniuratione paucis quidem sed quam verissume
posset absolveret. Quamvis enim recessisset a re publica eiusque partibus,
quamvis sibi esset animus a spe metu partibus rei publicae liber, tamen non
potuit, quin Caesarem eiusque assectatores, in quorum numero suisset ipse, a
falsis illis criminationibus, quibus coniurationis fautores adeoque auctores fuisse
arguebantur, defenderet atque liberaret. Atque ita defendit, ut veras coniura-
tionis causas aperiat, vera Caesaris consilia studiaque proferat, quod quidem
hoc verius facere potuit, quod ipse viderat atque perspexerat coniurationem et
rei novitate perculsus de ea scribere iam ab ineunte aetate proposuerat. Neque
igitur mentitus est Sallustius, neque Mommsen, si bene intellegantur eius verba,
gravius in eum consuluit. Quamquam Mommsen ut in aliis ita in hac re

nimia usus est iudici levitate verborumque acerbitate neque facili negotio mihi Ι ,3

probaverit, bellum Iugurthinum Mari esse laudationem. De Mario enim quid
senserit, supra exposuimus.

Quaeritur iam num Salustius partium studio a vero abstractus de ,opti-
matium maximeque Ciceronis laudibus aequo plus detraxerit. Atque Metelli,
Sullae, Catonis laudes non imminuisse Salustium Kritzi verbis supra exposuimus
de Ciceronis autem laudibus imminutis a Salustio uberrime exposuit Gerlach 4).
Atque haec fere ex lata disputatione colligit: Salustium ,quidem de industria

Ciceronis laudes non imminuisse, sed, quia vitae eius rationes a Ciceronis stu· ⁴ ⁵

diis plane abhorrebant, multa non satis illustrasse, quae Ciceronis potissimum

 

¹) Ed. tripart. II. 2, pp. 199-208.
²) praef.⁸ p. 23—36 ἐξ 16-24.

⁸) Plut. Crass. 13: ὅμως δ’ ὃ Κικέρων ἕν τινι λόγῳ φανερός ἦν Κράσσῳ καὶ
Καίσαρι τήν αἰτίαν πρόστριβόμενος· ἀλλ’ οὗτος μὲν ὅ λόγος ἐξεδόθη μετὰ τήν
ἀμφοῖν τελευτήν.

⁴) Ed trip. ΙΙ. 2, p. 204—208.

